---
title: My first post!
description: Η εμπειρία μου με τις ιστοσελίδες.
author: mariosk
date: 2024-04-08 00:26:00 +0300
last_modified_at: 2024-12-09 15:00:00 +0200
categories: [Blog]
tags: [Blog, Experiences]
toc: false
comments: false
---

Αυτό είναι το πρώτο **post** αυτού του **blog**. Θεωρώ ότι το blogging βοηθάει κάποιον να εκφράσει τις απόψεις του, και όποιος θέλει τις διαβάζει...

## Η πρώτη μου εμπειρία με την δημιουργία ιστοσελίδας

Πριν 4 χρόνια είχα φτιάξει μια ιστοσελίδα που βοηθούσε την τάξη μου, την εποχή του **COVID**. Ήταν τόσο μεγάλη η επιτυχία της ιστοσελίδα, που οι περισσότεροι μαθητές του σχολείου μου την χρησιμοποιούσαν. Για αυτό και την έφτιαξα, γιατί ξέρω ότι δεν είναι κάτι εύκολο να προσανατολιστείς με την τεχνολογία σε χρόνο μηδέν. Είχες την δυνατότητα να διαλέξεις την τάξη σου, και είχε έτοιμο το εβδομαδιαίο πρόγραμμα με τα ονόματα των καθηγητών που τα είχα ενώσει με hyperlinks, οπότε πατούσαν πάνω στο όνομα του καθηγητή και έμπαιναν στην πλατφόρμα τηλεδιάσκεψης...

Πέρα από την πλάκα, παίζει να ήταν ένα από τα καλύτερα πράγματα που έκανα... Εκτός από τις αμέτρητες ώρες που αφιέρωνα στα βιντεοπαιχνίδια, κατάφερα να φτιάξω ένα απλό project που βοήθησε αρκετά τους συμμαθητές μου. Ευτυχώς, αυτή τη στιγμή έχω λίγο παραπάνω ελεύθερο χρόνο να αφιερώσω στο να μάθω κάτι καινούργιο.

## Η Γνώμη μου

Μόλις τελείωσε η πέριοδος της καραντίνας, κατέβασα την ιστοσελίδα. Δεν χρειαζόταν να την κρατήσω παραπάνω, διότι έκανε αυτό που χρειάστηκε εκείνη την περίοδο. Και θεωρώ πως οποιοσδήποτε μπορούσε να το κάνει αυτό. Σκέψου πως εγώ άρχισα από 8 χρονών σε ένα υπολογιστή που στην σημερινή εποχή είναι απλά αστείο. Σκέψου μόνο **512Mb RAM**... Από το σχολείο μάθαινα τα βασικά, άλλα και από το σπίτι, αλλά σκέψου ότι έκανα πολλά πράγματα τότε που τώρα δε μπορώ να κάνω. Έχει αλλάξει τόσο πολύ η τεχνολογία που νοσταλγώ λίγο τα παλιά. Τώρα αν βγεις έξω, παρατηρείς όλο το κόσμο με ένα κινητό στο χέρι. Εγώ όταν πήρα το πρώτο μου κινητό, εκτός από τις αμέτρητες ώρες στο YouTube, πολλές φορές έβγαινα έξω χωρίς αυτό για βόλτες και ποδόσφαιρο... (Διότι ξέμενε πάντα από μπαταρία)

Για να τελειώσω με το πρώτο post, θα εξηγήσω την έννοια αυτού του blog. Το έφτιαξα κυρίως για να εκφράσω τις προσωπικές μου απόψεις, αλλά και για άκυρα θέματα που διαβάζω στο διαδίκτυο. Ξέρω πως δεν έχω και χρόνο για αυτά, αλλά είναι ο μόνος τρόπος να χαθώ λίγο και να μην αγχώνομαι.

Για τώρα, **out**.☝
